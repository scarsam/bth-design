---
---

# Analys aktuell webbplatsdesign

## Kryptovaluta

Jag har valt att undersöka kategorin om hemsidor som sysslar med teknik inom kryptovalutor, med årets kanske största bitcoin hysteri där vi såg priser uppåt 180.000kr för 1 enstaka Bitcoin. En tid som var kortvarig då vi idag ser priser runt 35.000kr, men det ser ut som att trenden är stark och det myllrar av hemsidor som försöker använda sig utav tekniken från de olika teknologierna. För att hitta en gäng olika hemsidor inom “cryptocurrencies” så har jag kikat på en hemsida som heter lapa.ninja.com som listar nya trendiga sidor för olika kategorier. Här nedan är listan på de olika hemsidorna jag har valt att kika på:

- [SysCoin](https://syscoin.org/)
- [IcoSyndicate](https://icosyndicate.org)
- [Dsx](https://dsx.uk)
- [CryptSwap](https://cryptoswap.global)

Jag kommer att undersöka varje enskild hemsida under olika kategorier (färg, typografi, designelement) för att ge en bättre överblick i hur de alla är väldigt lika varandra.

## Rapport

### Färg

**[SysCoin](https://syscoin.org/)**

Som vi kommer se på de andra sidorna så jobbar man mycket med mörkare toner och en vilja att skapa starka kontraster mot bakgrunden. Färgglada illustrationer som ska sticka ut och mycket gradients som ska förmedla “nytt och fräscht”, eftersom dessa tekniker sägs vara framtiden inom många fält så är det också viktigt att förmedla ny och trendig design.

**[IcoSyndicate](https://icosyndicate.org)**

Den sidan som sticker ut vad det gäller val av bakgrundsfärg, denna sida jobbar även med att skapa starka kontraster gentemot dess design element. Kanske i hopp om att sticka ut mot de andra sidorna som nästan alla jobbar med mörka bakgrundsfärgen, eller så hade deras design element blivit alldeles för plottrigt på en mörk bakgrundsfärg.

**[Dsx](https://dsx.uk)**

Denna sida jobbar med mörkare färgpalett och gradients som vi ser är gemensamt för de flesta hemsidorna inom denna kategori. Vad som gör att denna sida skiljer sig något från de andra är att de jobbar mycket mer med en mindre färgpalett, de tidigare hemsidorna jobbade med många olika färger medans DSX jobbar nästan enbart med en handfull olika värden.

**[CryptSwap](https://cryptoswap.global)**

Den här sidan påminner mycket om SysCoin med mörkare toner som bakgrundsfärg kombinerat med gradients och färgglada designelement. Det är lite av det här temat som kännetecknar just nutidens cryptocurrency hemsidor.

### Typografi

**[SysCoin](https://syscoin.org/)**

För headlines så använder sig SysCoin sig utav Rubrik, en något fetare och lite rundare typsnitt som jag tycker passar bra in med deras runda och mjuka designelement. Som brödtext använder sig de utav Lato som är lättläst alternativ till brödtext och ett alternativ jag vet är väldigt populärt just nu.

**[IcoSyndicate](https://icosyndicate.org)**

För headlines så använder sig IcoSyndicate sig utav Sofia-Pro, ett något kantigare och boxigare typsnitt som går bra ihop med deras något kantigare illustrationer och stil. IcoSyndicate har även valt att använda samma typsnitt för deras brödtext då jag tror den redan ganska upptagna designen inte behöver mer karaktär.

**[Dsx](https://dsx.uk)**

Denna sida överraskar mig lite med deras val utav headline typsnitt. Butler är en serif som jag tycker känner sig mer hemma i nyhetssammanhang eller något som inte känns lika högteknologiskt som DSX produkt. Jag antar att de vill jobba med att skapa kontrast men i detta fall vet jag inte om jag tycker det passar så värst bra. För brödtext använder sig DSX utav Robot som om jag inte missminner mig har används flitigt utav Google själva som jag även tror har varit med och tagit fram detta typsnitt. Ett lättläslig och modern typsnitt som passar bra in på denna sida.

**[CryptSwap](https://cryptoswap.global)**

För headlines har CryptoSwap använt sig utav CircularStd-Bold som påminner mycket utav SysCoins typsnitt med fetare och rundare former, som även denna passar bra in med deras andra designelement. CryptoSwap har även valt att använda sig utav denna font i lättare vikt som brödtext som även denna känns som lättläsligt och välanpassat till deras tema.

### Designelement

**[SysCoin](https://syscoin.org/)**

Använder sig utav många olika designelement. Vi börjar med bakgrunden som har ett grid samt prick mönster över sig. Svårt att säga varför de har valt detta men jag skulle tro att det gör att illustrationerna som är i ett annat perspektiv ankrar sig bättre i bakgrunden då illustrationerna matchar med mönstret i bakgrunden. Sen har vi såklart de färgglada illustrationerna som är animerade i olika gradient för att förenkla och förtydliga deras produkt, samt så linjer under headlines för att skapa en hierarki.

**[IcoSyndicate](https://icosyndicate.org)**

Denna hemsida har inte lagt någon tid på något mönster över bakgrunden utan istället satsat allt på deras illustrationer som är skapade utav outlines. Dessa linjer är animerade och ska även här förmedla vad deras produkt egentligen gör. Linjerna i illustrationerna fortsätter vara den del utav hela hemsidan då man använder sig utav dem även för knappar och i navigation.

**[Dsx](https://dsx.uk)**

Här finner vi lite av allt möjligt, allt från olika mönster i bakgrunden till illustrationer och animationer. Istället för att visa deras produkt med en illustration så jobbar Dsx med att visa olika mindre illustrationer för att förmedla större begrepp med deras produkt, så som säkerhet och expertis.

**[CryptSwap](https://cryptoswap.global)**

Är som sagt väldigt snarlik till SysCoin och de kan man se på deras illustrationsstil, dessa illustrationer använder sig också utav gradients och färgglada färger. Dock så har CryptoSwap inte jobbat lika mycket med animationer utan har en förvånansvärt statisk hemsida om man jämför med föregående.

### Sluttankar

Om man idag ska göra sig en hemsida under kategorin Kryptovaluta så bör man jobba med färg och kontrast, gärna gradients i olika slag. Det är även viktigt att kunna förklara sin produkt då denna typ av kategori är väldigt luddig för många, detta kan man göra med animerade illustrationer som man ser att många har använt sig utav. Det finns rum för kreativitet på dessa hemsidor och verkligen försöka få dem att kännas som framtiden, men jag bör varna för att det kan lätt kännas barnsligt vilket jag inte tror är syftet för många av dessa hemsidor då de oftast hanterar känslig data eller mycket pengar.

## Referenser

- https://www.lapa.ninja/category/cryptocurrency/

## Övrigt

- Sam Öjling
